পাকিস্তানের ‘একাধিক স্থানে’ প্রতিশোধমূলক পাল্টা হামলা চালিয়েছে আফগান তালেবান। আজ প্রকাশিত এক বিবৃতিতে এ কথা জানিয়েছে আফগানিস্তানের প্রতিরক্ষা মন্ত্রণালয়। সম্প্রতি দেশটির ভেতরে পাকিস্তানি বিমান হামলার প্রতিশোধ নিতে পাল্টা এই হামলা চালানো হয়েছে।

পাকিস্তানের খাইবার পাখতুনখোয়া প্রদেশ এবং আফগানিস্তানের খোস্ট প্রদেশের সীমান্তে রাতভর ভারী অস্ত্র নিয়ে এই সংঘর্ষ হয়। এতে পাকিস্তানের বেশ কয়েকজন সেনা সদস্য হতাহত হয়। 
 
এর আগে, গত সপ্তাহে আফগানিস্তানের পাকতিকা প্রদেশে বিমান হামলা চালায় পাকিস্তান। এতে অন্তত ৪৬ জন নিহত হন। নিহতদের বেশিরভাগই নারী ও শিশু বলে জানায় আফগান কর্তৃপক্ষ।
