খুলনার শীর্ষ সন্ত্রাসী ও মাদক ব্যাবসায়ী আটক নিষিদ্ধ ঘোষিত সন্ত্রাসী সংগঠন ছাত্রলীগের খুলনা মহানগর শাখার সহসভাপতি রনবীর বাড়ৈ সজলকে আদালত প্রাঙ্গনে উত্তম মাধ্যম দেওয়া হয়েছে। গতকাল রাতে বাগেরহাটের মোংলার খাসেরডাংগা থেকে গ্রেপ্তার করে গোয়েন্দা পুলিশ। তাঁর বিরুদ্ধে খুলনা মহানগর ও জেলার পাঁচ থানায় হত্যাসহ সাতটি মামলা রয়েছে।

রনবীর বাড়ৈ সজলকে আদালতে তোলার সময় বিক্ষুব্ধ জনতা তাঁকে মারধর করে। পরে এজলাস থেকে বের করে পুলিশ ভ্যানে তোলার সময় তাঁকে লক্ষ্য করে ডিম নিক্ষেপ করা হয়। এ সময় তাঁর বিচার দাবিতে বিক্ষুব্ধ জনতা মিছিলও করেন। তখন তড়িঘড়ি করে পুলিশ ভ্যানে তুলে সজলকে জেলা কারাগারে নিয়ে যাওয়া হয়।
